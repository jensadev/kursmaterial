---
title: Objektorienterad programmering (OOP)
summary: Objektorienterad programmering (OOP) är en programmeringsparadigm som använder "objekt" för att representera data och funktionalitet. OOP hjälper till att organisera kod på ett sätt som gör den mer hanterbar, återanvändbar och lättare att förstå.
tags: ["oop"]
eleventyNavigation:
    key: objektorienterad programmering (OOP)
    parent: programmering
    order: 20
---

## Introduktion

För att förstå objektorienterad programmering (OOP) kan vi börja med att tämka på hur vi ser världenm omkring oss. I verkligheten består världen av olika objekt, som bilar, människor och byggnader. Varje objekt har sina egna egenskaper och beteenden. Om du tittar dig runt i rummet du befinner dig i just nu. Vad ser du? Beskriv ett eller två av de föremålden du ser utifrån dess egenskaper (vad det är och vad det har) och dess beteenden (vad det kan göra eller vad som kan göras med det).

Detta är grunden för objektorienterad programmering. I OOP representerar vi verkliga objekt som "objekt" i vår kod, med deras egna egenskaper (attribut) och beteenden (metoder). Så fundera på hur du kan representera de föremål du ser runt dig som objekt i ett programmeringsspråk.

Om du till exempel hade en penna framför dig, skulle dess egenskaper kunna vara färg, längd och märke, medan dess beteenden skulle kunna vara att skriva eller rita. I programmeringen benämns det attribut och metoder. Så om du nu hade 2 olika pennor framför dig, skulle du kunna skapa två olika objekt av klassen "Penna", där varje objekt har sina egna unika attribut och kan utföra samma metoder.

Det här är klassen eller en ritning för hur objekt av den typen ska se ut och fungera.

### Skillnader mellan "vanlig" (procedurell) programmering och OOP

I procedurell (med det menas att programmet är uppbyggt av en sekvens av instruktioner som körs i tur och ordning) programmering (som du med största sannolikhet är bekant med sedan tidigare) är data och logik ofta separerade. I OOP kombineras data och logik i objekt.
